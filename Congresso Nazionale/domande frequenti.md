---
format: Markdown
title: domande frequenti sul Congresso Nazionale
categories: congresso-nazionale
...

**elenco non ufficiale**

**Generali**  
- [Come verrà svolto il I Congresso Nazionale?](#A.1)  
- [Cosa si intende con assemblea?](#A.2)  
- [Come posso seguire un'assemblea?](#A.3)  
- [Come posso interagire o per chiedere la parola?](#A.4)  
- [Come ci si registra come partecipante al Congresso?](#A.5)  
- [Come vengono calcolati i quorum?](#A.6)  
- [Come posso presentare una mozione al Congresso?](#A.7)  
- [Quali sono i requisiti per una mozione generale?](#A.8)  
- [Quali sono i requisiti per una mozione particolare?](#A.9)  
- [Cosa succede ad una mozione generale oppure ad una mozione particolare che rispetta i requisiti?](#A.10)  
- [Quali sono i requisiti per un emendamento?](#A.11)  
- [Cosa succede ad un emendamento che rispetta i requisiti?](#A.12)  
- [Cosa succede nella fase di dibattito?](#A.13)  
- [Cosa succede nella fase di votazione?](#A.14)  

**Ruoli**  
- [Quali sono i ruoli necessari allo svolgimento di un'assemblea?](#B.1)  
- [Quali sono le mansioni della moderazione?](#B.2)  
- [Quali sono le mansioni della segreteria?](#B.3)  
- [Quali sono le mansioni della regia?](#B.4)  

**Strumenti**  
- [Di quali strumenti mi devo dotare per poter assistere all'assemblea?](#C.1)  
- [Di quali strumenti mi devo dotare per partecipare all'assemblea?](#C.2)  

**Istruzioni tecniche**  
- [Come si apre una stanza su jitsi?](#D.1)  
- [Come si può fare streaming della stanza?](#D.2)  
- [Quali strumenti sono messi a disposizione per l'assemblea?](#D.3)  



#####Generali

<a name="A.1"></a>**Come verrà svolto il I Congresso Nazionale?**  
Il I Congresso Nazionale del Partito Pirata verrà svolto straordinariamente in modalità online, utilizzando la prassi delle assemblee.  
I Presidenti del Congresso saranno i moderatori, gli altri ruoli saranno mantenuti pressochè uguali.  
L'avanzamento dei lavori sarà caratterizzato da una prima fase dedicata ai relatori, una fase di dibattito ed infine una fase di votazione.  

<a name="A.2"></a>**Cosa si intende con assemblea?**  
Un'assemblea emula le dinamiche tipiche di un congresso fisico, dove è presente un tavolo della presidenza, una segreteria e i relatori che parlano a turno.  

<a name="A.3"></a>**Come posso seguire un'assemblea?**  
L'assemblea viene trasmessa pubblicamente in streaming attraverso il [canale ufficiale YouTube del Partito Pirata](https://www.youtube.com/channel/UC4q_uEZYzG2gLtZNHZ92mpA), dove rimarrà poi archiviata a disposizione anche al di fuori dell'evento in diretta. La regia provvederà in seguito ad indicare i link ai singoli interventi nella descrizione del video registrato.

<a name="A.4"></a>**Come posso interagire o per chiedere la parola?**  
Le richieste di intervento devono essere veicolate all'[indirizzo mail della segreteria](mailto:congresso@partito-pirata.it), che è il punto di contatto tra il pubblico e il tavolo della presidenza, indicando il proprio indirizzo del servizio di messaggistica utilizzato.  
In seguito attraverso uno strumento di messaggistica, come una chat, la segreteria dialogherà con i relatori.  
In base alle richieste e in accordo con la presidenza, verrà modificata o integrata la scaletta dell'assemblea per permettere gli interventi.  
Un iscritto al Partito ha a disposizione al massimo 10 minuti di intervento; un non iscritto ha a disposizione un solo intervento da massimo 5 minuti.  
La presidenza fissa il termine delle iscrizioni a parlare e lo comunica all'assemblea, con almeno un’ora di preavviso; può inoltre modificare i tempi di intervento in relazione all’elenco degli iscritti a parlare; ha la facoltà di dare la parola agli invitati ed alle personalità presenti, inserendole in scaletta a suo insindacabile giudizio.  
E' sempre e comunque possibile partecipare al dibattito pubblico utilizzando la chat del canale YouTube ufficiale del Partito Pirata.  

<a name="A.5"></a>**Come ci si registra come partecipante al Congresso?**  
Su agorà gli account verranno resi inattivi prima del Congresso; un accesso alla piattaforma attiverà nuovamente la propria utenza e corrisponderà alla registrazione al Congresso.  
Pertanto potranno parteciparei Pirati iscritti per l'anno 2020 e attivi in agorà. 
 
<a name="A.6"></a>**Come vengono calcolati i quorum?**  
La segreteria tiene constantemente sotto controllo il numero dei partecipanti al Congresso e informa la Presidenza a riguardo.  
Il numero che farà fede per il calcolo del quorum verrà preso prima dell'inizio della fase di dibattito.  

<a name="A.7"></a>**Come posso presentare una mozione al Congresso?**  
In agorà sarà presente un'area apposita dove poter inserire una mozione attraverso due policy:  
"Congresso Nazionale - Mozione Generale - Presentazione" oppure "Congresso Nazionale - Mozione Particolare - Presentazione".  

<a name="A.8"></a>**Quali sono i requisiti per una mozione generale?**  
Una mozione generale è quella che definisce l'azione politica del partito per l'intero anno e impegna gli iscritti, che intendono partecipare,ad uniformare la propriaazione politica in coerenza. 
Essa deve essere presentata da un singolo congressista (non sono ammessi autori multipli) con un'iniziativa di tipo "Congresso Nazionale - Mozione Generale - Presentazione". Per poter essere sottoposta poi a votazione dalla segreteria, la mozione deve essere votata entro 12 ore da non meno del numero dei partecipanti al Congresso corrispondente al 40% e da non più dello stesso numero maggiorato di *??*.  
Ogni congressista può sostenere in questo modo solo una mozione generale; in caso contrario i voti saranno considerati nulli.  

<a name="A.9"></a>**Quali sono i requisiti per una mozione particolare**  
Una mozione particolare deve essere presentata da un singolo congressista (non sono ammessi autori multipli) con un'iniziativa di tipo "Congresso Nazionale - Mozione Particolare - Presentazione". Per poter essere sottoposta poi a votazione dalla segreteria, la mozione deve essere votata entro 12 ore da non meno del numero dei partecipanti al Congresso corrispondente al 20% e da non più dello stesso numero maggiorato di 3.  
Ogni congressista può sostenere in questo modo più mozioni particolari.  

<a name="A.10"></a>**Cosa succede ad una mozione generale oppure ad una mozione particolare che rispetta i requisiti?**  
La mozione che rispetta i requisiti verrà letta dalla Presidenza, all’inizio della fase conclusiva dei lavori (vedi ["Cosa succede nella fase di dibattito?"](#A.13)).  
Nel caso in cui siano presenti più mozioni, verrà dato del tempo ai promotori per provare a fare una sintesi e a cercare adeguato supporto (vedi ["Quali sono i requisiti per una mozione generale?"](#A.8) oppure ["Quali sono i requisiti per una mozione particolare?"](#A.9)). 
In caso contrario andranno al voto le mozioni in modo contrapposto.  

<a name="A.11"></a>**Quali sono i requisiti per un emendamento?**  
Un emendamento deve essere presentato da un singolo congressista (non sono ammessi autori multipli) con un'iniziativa di tipo "Congresso Nazionale - Emendamento" indicando nel titolo "Emendamento a Mozione Generale/Particolare #<n> - «descrizione»". Ciascun congressista può presentare più di una proposta, anche complessiva, di emendamento a ciascuna mozione.  
Per poter essere sottoposta poi a votazione dalla segreteria, l'emendamento deve essere votato entro 1 ora da non meno del numero di partecipanti al Congresso corrispondente al 20% e da non più dello stesso numero maggiorato di *??*.  
Ogni congressista può sostenere in questo modo più emendamenti, anche per la stessa mozione.  

<a name="A.12"></a>**Cosa succede ad un emendamento che rispetta i requisiti?**  
Un emendamento che rispetta i requisiti verrà letto dalla Presidenza, all’inizio della fase conclusiva dei lavori ma dopo la lettura delle mozioni (vedi ["Cosa succede nella fase di dibattito?"](#A.13)).  

<a name="A.13"></a>**Cosa succede nella fase di dibattito?**  
La Presidenza, all’inizio della fase conclusiva dei lavori, procede alla lettura delle mozioni generali e delle mozioni particolari, quindi dà la parola per l’illustrazione delle mozioni generali. Gli interventi dei congressisti possono essere limitati nel numero e nella durata, in relazione alle esigenze poste dall’ordine dei lavori e dall’andamento generale dei lavori.  
Terminato il dibattito sulle mozioni generali, si procede all’esame degli emendamenti relativi.  
Qualora gli emendamenti alle mozioni non siano accolti dai presentatori dei documenti cui sono rivolti (l’accettazione deve essere espressa dal presentatore), la Presidenza dà la parola per l’illustrazione al presentatore dell’emendamento per 2 minuti.  
Su ciascun emendamento la Presidenza ammette una dichiarazione di voto favorevole ed una contraria, della durata di 2 minuti ciascuna.  

<a name="A.14"></a>**Cosa succede nella fase di votazione?**  
Alla fine del dibattito sugli emendamenti la segreteria inserisce in agorà gli emendamenti non accettati dai presentatori delle mozioni con una iniziativa con policy "Congresso Nazionale - Emendamento - Votazione". Al termine delle votazioni la Presidenza dichiara l'esito del voto sugli emendamenti.  
Terminate le votazioni sugli emendamenti, la Presidenza procede alla discussione sulla votazione delle mozioni generali, quindi alle mozioni particolari, dando la parola per le dichiarazioni di voto per una durata di 5 minuti ciascuna e ad un numero limitato di iscritti per le dichiarazioni a favore, contro e per l’astensione.  
Durata e numero delle dichiarazioni di voto sono stabiliti, per ciascuna votazione, dalla Presidenza.  
Alla fine della fase di dibattito la segreteria inserisce in agorà tutte le mozioni con policy "Congresso Nazionale - Mozione Generale - Votazione" e "Congresso Nazionale - Mozione Particolare - Votazione" dando modo ai congressisti di votare per ciascuna in un tempo limitato.  
Al termine delle votazioni la Presidenza dichiara l'esito del voto.  

#####Ruoli  

<a name="B.1"></a>**Quali sono i ruoli necessari allo svolgimento di un'assemblea?**  
Per svolgere un'assemblea, i requisiti minimi sono formati da un/a moderatore/trice, un/a segretario/a e un/a addetto/a regia.  
Essi comunicano tra di loro attraverso un servizio di messaggistica e un servizio collaborativo di editing testi per essere allineati sullo svolgimento dell'assemblea.  

<a name="B.2"></a>**Quali sono le mansioni della moderazione?**  
Il/la moderatore/trice presenta e conclude l'assemblea, accoglie i relatori nella stanza principale, è sempre presente durante lo svolgersi dell'assemblea.  
Nella stanza che viene trasmessa in streaming ha poteri di moderazione.  
Può chiedere di intervenire in ogni fase del dibattito, anche se non inserito in scaletta, e ha poi a disposizione 10 minuti di intervento dopo il secondo relatore successivo a quello che sta parlando al momento della richiesta.  

<a name="B.3"></a>**Quali sono le mansioni della segreteria?**  
Il/la segretario/a raccoglie le richieste di interventi da parte dei relatori, organizza la scaletta degli interventi in accordo alla presidenza.  
Accoglie i relatori nella sala d'attesa e li invita nella stanza principale poco prima che sia il proprio turno.  
Segue la chat sul video Youtube in streaming. Gestisce le operazioni di voto.  

<a name="B.4"></a>**Quali sono le mansioni della regia?**  
La regia tecnica organizza le stanze, verifica che i relatori non abbiano problemi audio-video, impostano la password della stanza principale e la comunicano alla segreteria di volta in volta.  
Ha poteri di moderazione nelle stanze, ma solo a fini tecnici.  

#####Strumenti  

<a name="C.1"></a>**Di quali strumenti mi devo dotare per poter assistere all'assemblea?**  
Lo streaming viene trasmesso e registrato su Youtube nel canale ufficiale del Partito Pirata; pertanto basta una connessione dati, un browser web o l'app di Youtube.  

<a name="C.2"></a>**Di quali strumenti mi devo dotare per partecipare all'assemblea?**  
L'assemblea avviene in una stanza su jitsi del partito: per collegarsi ad essa serve una connessione dati, un browser chromium-based (come Google Chrome, Chromium, Opera, ecc) oppure l'app di Jitsi Meet. La segreteria provvede ad invitare, tramite un servizio di messaggistica, il relatore in una stanza secondaria per fare le verifiche audio-video prima del proprio intervento. In seguito, la segreteria comunica il link della stanza principale e la password temporanea per accedervi.  

#####Istruzioni tecniche  

<a name="D.1"></a>**Come si apre una stanza su jitsi?**  
Per aprire una stanza su jitsi occorrono le credenziali, da richiedere al gruppo CTO.  

<a name="D.2"></a>**Come si può fare streaming della stanza?**  
Per fare streaming della stanza occorre richiedere l'istanza del servizio al gruppo CTO (per questioni di costi viene attivata su richiesta).  
Occorre poi organizzare un evento streaming su Youtube, copiare la chiave indicata ed inserirla dove richiesto nella stanza su jitsi.  
Quando si è pronti a trasmettere, occorre attivare lo streaming su Youtube.  
Al termine il procedimento è inverso: prima si interrompe lo streaming su Youtube e infine su jitsi.  
Nota: su jitsi lo streaming deve partire in una stanza senza password; si può aggiungere dopo averlo attivato.  

<a name="D.3"></a>**Quali strumenti sono messi a disposizione per l'assemblea?**  
Il gruppo CTO mette a disposizione un'istanza jitsi, un'istanza del servizio di streaming/registrazione (su richiesta), il servizio cryptopad per l'editing di testi, una casella email per la segreteria.  
Come servizio di messaggistica conviene valutare una soluzione utilizzabile facilmente da tutti i partecipanti: si può utilizzare Telegram, usato nelle chat informali del partito, o un altro servizio a scelta, come ad esempio Mattermost offerto dal Partito Pirata Europeo.  
