---
format: Markdown
title: Organizzazione delle Assemblee Online
categories: assemblee-pirata
...

Procedure operative Assemblea Online

# Strumenti 

## Da condividere con il pubblico

CANALE YOUTUBE
:  Streaming attivo per il pubblico

CANALE TELEGRAM ppCongresso
: Per la condivisione delle informazioni di segreteria e presidenza

EMAIL di segreteria congresso@partito-pirata.it
: per la ricezione delle richieste del pubblico 

## Da non condividere con il pubblico

CHAT di Presidenza
: in condivisione tra presidenza, segreteria e regia

CHAT di attesa per i relatori
: in condivisione tra segreteria, regia e relatori

PAD di Presidenza 
: contiene l’elenco delle iscrizioni a parlare e altre informazioni

“PALCO” 
: stanza meeting con tavolo di presidenza, relatore attivo e successivo

“TEST”
: stanza meeting di test dove la regia verificare il collegamento con i relatori successivi

# Procedure per la Presidenza

La Presidenza è composta da un Presidente e eventualmente uno o più vicepresidenti che possono prendere il ruolo di Presidente di Turno. Il Presidente conduce l’assemblea.

Ha sempre la finestra principale del “PALCO” sotto controllo per verificare l’andamento dell’incontro e ne è moderatore. Possibilmente tiene anche sotto controllo la finestra dello streaming (ricordandosi di chiudere l’audio per  evitare ritorni).  
Introduce e conclude l’incontro, tra un intervento e l’altro ripete le informazioni importanti sull’assemblea.  
Cede la parola al relatore quando questi è disponibile, gli comunica il tempo mancante e eventualmente se è necessario staccare il video per avere una maggiore qualità audio.  
Ha sempre sotto controllo la CHAT di Presidenza con cui comunica con la segreteria ogni informazione, possibilmente non dà retta a nessun altro chiedendogli di contattare la segreteria eventualmente (anche dicendolo in diretta).  
Può verificare sul PAD di Presidenza l’elenco degli iscritti a parlare. Non dovrebbe modificare questo file ma piuttosto ordinare attraverso alla chat che la segreteria lo faccia.  
Il Presidente ha SEMPRE l’ultima parola sull’ordine dei lavori e le iscrizioni a parlare.  

- Informazioni da condividere pubblicamente  
- Data del congresso  
- Orario di fine dell’incontro e orario di termine delle iscrizioni a parlare  
- email per le iscrizioni a parlare: congresso@partito-pirata.it  
- Canale telegram del congresso: t.me/ppCongresso o basta cercare ppCongresso su Telegram  
- Canale Youtube del Partito Pirata: anche cercando assemblea Partito Pirata  
- Numero di iscritti a parlare  
- Eventualmente: numero di collegati sullo streaming  

# Procedure per la Segreteria

La segreteria  

1.  È in ascolto sulla casella email congresso@partito-pirata.it da cui trae  
    a. Iscrizioni a parlare - a cui dà feedback sul canale (non personalmente) e riporta sul feedback secondo la prassi adottata dalla presidenza  
    b. Comunicazioni per la presidenza - che sintetizza e passa in CHAT della Presidenza e risponde direttamente via email se possibile oppure sul canale ppCongresso  
2.  È in ascolto sulla chat del video in streaming e nella chat di attesa dei relatori  
3.  Riporta sul canale ppCongresso tutte le informazioni rilevanti dette dalla presidenza  
4.  Tiene i contatti con i relatori, con congruo anticipo, e li invita alla CHAT di attesa dei relatori; comunica la password (generata dalla regia) su canale privato al relatore; qualora un relatore non sia contattabile passa al successivo e dopo lo recupera  
5.  Ha la responsabilità della scrittura nel PAD di Presidenza, soprattutto per l'ordine della scaletta  
6.  Risolve problemi  


# Procedure della Regia

1. La regia attiva i sistemi operativi e fa partire lo streaming; tiene sotto controllo il sistema tecnico  
2. Gestisce un timer dell’intervento in corso e segnala sulla CHAT di Presidenza l'avvicinarsi dello scadere del tempo dedicato al relatore (ad esempio gli 8’ per gli iscritti o i 3’ per i non iscritti)  
3. Genera una password casuale e la riporta a fianco del nome inserito in scaletta nel PAD di Presidenza; poco prima della comunicazione del timer, cambia la password con quella assegnata al relatore successivo  
4. Comunica nella chat di attesa il link della stanza "PALCO"; all'ingresso di nuovi relatori comunica la stanza "TEST" per verificare il collegamento audio-video dei relatori, in caso di non confidenza con la piattaforma o lo stato della propria connessione; segnala sulla CHAT di Presidenza gli esiti dei test; conferma la presenza del relatore successivo in stanza sulla CHAT di Presidenza  
4. Eventualmente riporta in CHAT/PAD di Presidenza il numero degli utenti in linea sullo streaming  
5. Risolve i problemi che la segreteria non è riuscita a risolvere  

# Struttura dell’elenco degli iscritti a parlare

L’elenco degli iscritti a parlare riportato nel PAD di Presidenza in questo formato:

    N. Nome Cognome - nick (se iscritto) o N.I. (se non iscritto) - password d’accesso

es.

   7. Paolino Paperino - paperinik - dfjewoihr883

Per comodità della regia, a intervento iniziato aggiunge "- X" in fondo alla riga per avere evidenza della password successiva da impostare