Procedure operative Assemblea Online

# Strumenti 

## Da condividere con il pubblico

CANALE YOUTUBE
:  Streaming attivo per il pubblico

CANALE TELEGRAM ppCongresso
: Per la condivisione delle informazioni di segreteria e presidenza

EMAIL di segreteria congresso@partito-pirata.it
: per la ricezione delle richieste del pubblico 

## Da non condividere con il pubblico

CHAT di Presidenza
: in condivisione tra presidenza, segreteria e regia

PAD di Presidenza 
: contiene l’elenco delle iscrizioni a parlare e altre informazioni

“PALCO” 
: stanza meeting con tavolo di presidenza, relatore attivo e successivo

“TEST”
: stanza meeting di test dove la regia verifica il relatore successivo

# Procedure per la Presidenza

La Presidenza è composta da un Presidente e eventualmente uno o più vicepresidenti che possono prendere il ruolo di Presidente di Turno. Il Presidente conduce l’assemblea.

Ha sempre la finestra principale del “PALCO” sotto controllo per verificare l’andamento dell’incontro. Possibilmente tiene anche sotto controllo la finestra dello streaming (ricordandosi di chiudere l’audio per evitare ritorni)
Introduce e conclude l’incontro, tra un intervento e l’altro ripete le informazioni importanti sull’assemblea.
Cede la parola al relatore quando questi è disponibile, gli comunica il tempo mancante e eventualmente se è necessario staccare il video per avere una maggiore qualità audio.
Ha sempre sotto controllo la CHAT di segreteria con cui comunica con la segreteria ogni informazione, possibilmente non dà retta e nessun altro chiedendogli di contattare la segreteria eventualmente (anche dicendolo in diretta).
Può verificare sul PAD di segreteria l’elenco degli iscritti a parlare. Non dovrebbe modificare questo file ma piuttosto ordinare attraverso alla chat che la segreteria lo faccia. Il Presidente ha SEMPRE l’ultima parola sull’ordine dei lavori e le iscrizioni a parlare.

- Informazioni da condividere pubblicamente
- Data del congresso
- Orario di fine dell’incontro e orario di termine delle iscrizioni a parlare
- email per le iscrizioni a parlare: congresso@partito-pirata.it
- Canale telegram del congresso: t.me/ppCongresso o basta cercare ppCongresso su Telegram
- Canale Youtube del Partito Pirata: anche cercando assemblea Partito Pirata
- Numero di iscritti a parlare
- Eventualmente: numero di collegati sullo streaming

# Procedure per la Segreteria

La segreteria

1.  È in ascolto sulla casella email congresso@partito-pirata.it da cui trae 
    a. Iscrizioni a parlare - a cui dà feedback sul canale (non personalmente)  e riporta sul feedback secondo la prassi adottata dalla presidenza.
    b. Comunicazioni per la presidenza - che sintetizza e passa via chat alla presidenza e risponde direttamente via email se possibile oppure sul canale
2.  Riporta sul canale tutte le informazioni rilevanti dette dalla presidenza
3.  Tiene i contatti con i relatori, con congruo anticipo, poi li passa alla regia in modo possa condurre le sue prove di collegamento. Qualora un relatore non sia contattabile passa al successivo e dopo lo recupera.
4.  Ha la responsabilità esclusiva della scrittura nel pad di segreteria.
5.  Risolve problemi


# Procedure della Regia

1. La regia attiva i sistemi operativi e fa partire lo streaming, Tiene sotto controllo il sistema tecnico.
2. Gestisce un timer dell’intervento in corso e fornisce al presidente il tempo richiesto (ad esempio gli 8’ o 4’ per i non iscritti).
3. Riceve dalla segreteria i relatori di cui verificare il collegamento. Fa i test e poi comunica loro la password per accedere alla stanza principale. Conferma sulla chat di segreteria che il prossimo relatore è in linea indicando il nome: (es. +++Paolino Paperino/paperinik pronto)
4. Eventualmente riporta in chat/pad il numero degli utenti in linea sullo streaming
5. Risolve i problemi che la segreteria non è riuscita a risolvere.

# Struttura dell’elenco degli iscritti a parlare

L’elenco degli iscritti a parlare riportato nel pad della segreteria in questo formato:

    N. Nome Cognome - nick (se iscritto) o N.I. (se non iscritto) - passord d’accesso

es.

   7. Paolino Paperino - paperinik - dfjewoihr883




