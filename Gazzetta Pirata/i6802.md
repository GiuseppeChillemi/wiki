---
format: Markdown
title: i6802: aderire alla campagna savedotorg
categories: gazzetta-pirata
...

#### Risultati
<table>
<tr><td>Si</td><td>100%</td></tr>
<tr><td>Astensione</td><td>0%</td></tr>
<tr><td>No</td><td>0%</td></tr>
</table>

#### Testo
**PROPOSTA**  
Faccio seguito alla mozione urgente i6789 che non ha ottenuto il supporto necessario.  
Propongo di aderire alla campagna "savedotorg" come Partito Pirata.  

**MOTIVAZIONI**  
In effetti potrebbe non avere carattere "urgente", ma a mio avviso potrebbe essere un buon messaggio essere inseriti nella lista delle organizzazioni a sostegno: in questo momento (19 dicembre) sono presenti, ad esempio, "Pirate Parties International" e "Piratpartiet Sverige".  

ARGOMENTAZIONE  
Cito parti dell'articolo presente su html.it [Nomi a dominio .org: la rivolta delle no-profit](https://www.html.it/26/11/2019/nomi-a-dominio-org-la-rivolta-delle-no-profit/)  

*Nelle scorse settimane l’Internet Society ha annunciato la cessione del Public Internet Registry, l’ente che si occupa della gestione dei top-level domain .org, al fondo di investimenti Ethos Capital.*  
*L’evento ha suscitato diverse polemiche all’interno delle community di ONG che tradizionalmente associano i propri siti Web a tale estensione. Questo perché al contrario del Public Interest Registry Ethos Capital è una società for-profit, dunque è probabile che nel prossimo futuro i prezzi dei domini .org possano variare sensibilmente.*  
*Ad inizio luglio l’ICANN (Internet Corporation for Assigned Names and Numbers), l’ente internazionale che si occupa dell’assegnazione degli indirizzi IP e della gestione del sistema dei nomi a dominio di primo livello, decise di rimuovere la clausola di price cap dal Registry Agreement dei domini .org stipulato con il Public Internet Registry.*  
*Per l’ICANN il termine del price cap non rappresentava un reale problema dato che oggi sono disponibili numerose alternative a basso costo, inoltre in questi mesi il costo dei domini .org è rimasto praticamente stabile. Tuttavia l’ingresso di Ethos Capital in tale settore era del tutto inatteso.*  
*Nei giorni scorsi quasi 30 società no profit, tra cui anche Wikimedia Foundation e Internet Archive, hanno deciso di unire le forze ed iniziare a fare pressioni sull’Internet Society perché rinunciasse all’accordo con Ethos Capital.*  

ARGOMENTAZIONE  
Far passare la gestione dei domini .org, pensati per le organizzazioni no-profit, ad una società di investimento potrebbe essere uno dei primi passi per ridurre la net neutrality.  

**ESECUZIONE**  
Nel caso in cui questa mozione abbia il supporto necessario, il Partito Pirata aderirà alla campagna savedotorg come organizzazione, seguendo la procedura indicata sul sito a nome del burocrate in carica, in quanto rappresentante dell'Associazione; inoltre si suggerisce al GdL Comunicazione di comunicare, tramite i mezzi ritenuti idonei, l'adesione del Partito alla campagna in oggetto, magari invitando anche i simpatizzanti a partecipare a titolo personale.  

BOZZA COMUNICATO  
*Il Partito Pirata ha aderito alla campagna "savedotorg" per chiedere di fermare la cessione del Public Internet Registry, l’ente che si occupa della gestione dei top-level domain .org, al fondo di investimenti Ethos Capital. Invitiamo i nostri simpatizzanti ad aderire anche a titolo personale sul sito https://savedotorg.org*