---
format: Markdown
title: i6696: Maggior delega a Tresa
categories: gazzetta-pirata
...

#### Risultati
<table>
<tr><td>Si</td><td>89%</td></tr>
<tr><td>Astensione</td><td>11%</td></tr>
<tr><td>No</td><td>0%</td></tr>
</table>

#### Testo
**PROPOSTA**

Votando favorevolmente a quest’iniziativa l’assemblea dà ampia fiducia a Tresa, quale referente del partito, per compiere tutte le azioni necessarie e conseguenti all’adesione al Forum Indivisibili, con piena autonomia decisionale e operativa anche per la redazione di un documento rappresentativo del Partito, nel solco del programma CEEP, da leggere alla prossima assemblea, cercando di promuovere la maggior condivisione possibile con altri pirati interessati a contribuire. L’assemblea impegna Tresa a relazionare sul Forum del Partito Pirata sull’andamento dei lavori del Forum ed a cercare attivamente occasioni di condivisione e confronto del lavoro compiuto con l’intera comunità pirata.  
L’assemblea incentiva altresì Tresa a costituire un nucleo autonomo di partecipazione attiva agli eventi del forum che rendano visibile l’adesione del Partito all’iniziativa.

In pratica la proposta è che, oltre a fare la negoziazione, il delegato possa vincolare il partito senza altro voto di ratifica successivo in quanto l'assemblea le sta dando piena fiducia. Questo significa rendere efficace l'idea che chiunque possa essere realmente un dirigente del partito. Il delegato può essere sempre sfiduciato con una successiva mozione se non saprà interpretare bene il sentire comune.
 

**MOTIVAZIONI**

l'idea del vincolo alla delega è un modello di deresponsabilizzazione per cui la persona delegata non può sostanzialmente né agire considerando quanto avviene nel luogo in cui agisce, né d'altro canto impegnarsi a rappresentare, in base ad una propria sensibilità, la complessità del mondo da cui proviene, evolvendo anche nella comprensione del proprio stesso mondo. Credo che sia importante invece, dando fiducia, richiedere fiducia dai nostri delegati e anche essere disposti a considerare i loro punti di vista in base all'esperienza che potranno farsi nelle attività in cui loro partecipano.  
Il modello alternativo invece parte dall'idea che l'esperienza non abbia valore rispetto al pregiudizio delle persone che delegano ed è esattamente quell'idea su cui si fonda il disprezzo della persona e delle sue esperienze.

Noi abbiamo la necessità di far crescere le persone, non smontarle prima ancora che si muovano. Se diamo fiducia a Tresa, lei farà in modo di ripagarla cercando di fare il meglio per interpretare non solo le proprie idee, ma le nostre, così come se noi avessimo fiducia faremmo in modo di interpretare le idee anche di chi non è "noi".  
 Vogliamo aiutare "noi" e Teresa ad incentivare quella "capacità negativa" che ci permette di essere veramente "rappresentanti della nazione" e non solo delle nostre idee. (in questo solco si è mossa l'attività del partito durante le elezioni e anche la lettera di supporto a Calamari che mi sembra chiara in questo senso)