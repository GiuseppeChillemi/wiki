---
format: Markdown
title: i6753: Modalità di impegno del Partito Pirata contro la riforma costituzionale che riduce il numero dei parlamentari
categories: gazzetta-pirata
...

#### Risultati
<table>
<tr><td>Si</td><td>40%</td></tr>
<tr><td>Astensione</td><td>27%</td></tr>
<tr><td>No</td><td>33%</td></tr>
</table>

#### Testo
PREMESSA  
In riferimento alla Riforma costituzionale approvata dal Parlamento con maggioranza semplice e quindi soggetta referendum confermativo nel caso in cui si riesca a indirlo secondo le modalità previste, presento in assemblea permanente la seguente mozione politica.  
Ricordo che, in considerazione dei tempi molto ristretti, ho presentato sullo stesso argomento una mozione secondo la procedura urgente, mozione che non ha raggiunto i due terzi del quorum necessario per portarla ai voti; qui il riferimento https://agora.partito-pirata.it/initiative/show/6752.html

NOTA SUGLI EMENDAMENTI  
Le valutazioni sugli emendamenti si trovano in calce alla proposta. Discuterò ciascun emendamento sia qui che sul forum ma prima di accoglierli o di modificare il testo Attenderò che siano trascorsi almeno i primi 7 giorni.  
In questo modo mi sarà più facile considerare il quadro generale.
 

PROPOSTA  
Il Partito Pirata si impegna a battersi per l’abrogazione della riforma costituzionale, approvata il giorno 8 ottobre 2019, attraverso le seguenti iniziative:  
A) Emissione, a cura del GdL Comunicazione, di un comunicato che riporti la posizione contraria del Partito Pirata.  
B) Invio di mail, scritta dal GdL Comunicazione, a coloro che hanno la facoltà di promuovere il referendum per abolire questa legge costituzionale invitandoli a promuoverlo  
C) Qualora venisse attivata una raccolta firme per l’indizione del relativo referendum partecipare attivamente. Se per problemi organizzativi non si riuscirà a operare direttamente, verrà offerto supporto ad altre forze politiche o associazioni, mantenendo comunque l'identità pirata.  
D) Pubblicare sui media pirata il nostro dissenso sulla modifica costituzionale  
E) Promuovere un approfondimento di tutti gli aspetti legislativi, politici e strategici inerenti questa riforma costituzionale e le alternative possibili, utilizzando gli strumenti previsti per il confronto politico interno quali l’Agorà, il forum o i gruppi di lavoro  

MOTIVAZIONE  
La riforma costituzionale approvata in parlamento è contraria ai principi pirata di partecipazione dei cittadini alla democrazia

POSTILLA  
Purtroppo la natura della procedura ordinaria farà Sì che il processo approvativo della presente mozione si concluderà soltanto 40 giorni dopo la presentazione della stessa. Questo significa che probabilmente, anche in caso di affermazione della mozione, il punto B verrà superato dai fatti e anche riguardo agli altri punti, il nostro partito si troverà ad arrivare tardi e e potrà esprimere una visibilità di gran lunga inferiore rispetto a quella che avrebbe potuto esprimere a fronte della approvazione della mozione urgente. Tuttavia sento il dovere di non abbandonare questa battaglia. Come dire, anche se le nostre truppe dovessero rischiare di arrivare in ritardo, sarà sempre meglio che rimanere rintanati in caserma a non fare niente...

Emendamenti

1- Intetazioni con altri partiti (by Tepossino)  
> Nel caso in cui non si riesca ad agire  
> autonomamente, supporto ad altra forza  
> politica/associazione, mantenendo identità PP  

Aggiunta postilla al punto C)  
Se ce la si farà, probabilmente verrà costituito un comitato referendario. È chiaro che potrebbe presentarsi l'eventualità che i comitati siano più di 1 ma questo non lo sappiamo ancora.  
Secondo me dovrebbe essere scontato lavorare insieme ad altre forze politiche, ma potrebbe essere necessario non tanto esprimere la volontà di condurre la battaglia insieme ad altre forze politiche (perché questo dovrebbe essere naturale), quanto capire se vogliamo escludere a priori la possibilità di mischiarci con alcune di queste.
È chiaro che su questo punto, verrebbe presentata una mozione all'AO

2- mappatura preventiva dei possibili promotori di referendum (by TresaTresa)  
> Onde evitare di trovarci a fare campagna referendaria assieme  
> alle destre più estreme, propongo di mappare i partiti e i  
> movimenti politici che potrebbero far parte di un ipotetico  
> comitato ed iniziare a trovare punti in comune su cui lavorare  

Aggiunto un inciso al punto C), ma non si può dare a nessuno la facoltà di affossare un referendum con la sua sola presenza. AGGIORNAMENTO: In un primo momento avevo approvato l'emendamento di Teresa malgrado lo considerassi un elemento oggettivamente frenante. L'avevo accolto perché condivido con Teresa la stessa ipersensibilità nei confronti dei movimenti fascisti e identitari. Tuttavia ritengo che l'importanza di questa battaglia e soprattutto l'urgenza di intervenire entro tempistiche molto serrate superino il rischio di avere alleati sgradevoli. Oggi uno scambio di battute con un altro pirata né ulteriormente convinto di questa scelta e vorrei riportare proprio le tue battute più significative:  
ME:  
SÌ, vero. Le battaglie referendarie sono sul singolo punto e non sulla linea politica degli alleati  
L'ALTRO:  
altrimenti siamo fottuti a prescindere, sai chi altro difende la crittografia? pedofili e terroristi.

Elimino quindi l'inciso "Qualora all'iniziativa partecipassero formazioni che si ispirano a ideologie autoritarie, terremo separata la nostra partecipazione."

3- Il giorno in cui (by solibo)  
Sono convinto che solibo così come tanti altri, troppi pirati non abbiano ancora capito quanto sia importante l'antifascismo, per quanto questo valore possa sembrare stantio e muffo. Credo che sia molto importante praticarlo e, per quanto si corra il rischio di apparire melodrammatici e tromboni, anche professarlo. Quanto più spesso e con quanta più forza sia possibile farlo.  
Tuttavia è chiaro che questo emendamento debba essere accolto senza alcuna esitazione