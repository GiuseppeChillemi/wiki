---
format: Markdown
title: i6640: Legalizzazione del file sharing
categories: gazzetta-pirata
...

#### Risultati
<table>
<tr><td>Si</td><td>91%</td></tr>
<tr><td>Astensione</td><td>5%</td></tr>
<tr><td>No</td><td>5%</td></tr>
</table>

#### Testo
**Proposal**

Promuovere, insieme a TNT Village, la presentazione della seguente proposta d’iniziativa dei cittadini (vedi http://ec.europa.eu/citizens-initiative/public/welcome).

Titolo:  
Libertà di condividere

Oggetto:  
Eccezione a diritto d’autore e diritti connessi per persone fisiche che pongono in essere attività di scambio e condivisione di archivi attraverso reti digitali per fini personali e senza scopo di lucro.

Descrizione degli obiettivi:  
Legalizzare le attività di scambio e condivisione di archivi attraverso reti digitali per fini personali e senza scopo di lucro che includono opere tutelate dal diritto d’autore, diritti connessi e diritto sui generis del costitutore di banche di dati al fine di bilanciare il diritto di accesso alla cultura con il diritto degli autori e degli altri titolari di diritti.

Il Partito Pirata Italiano, tramite il delegato internazionale, contatterà gli altri Partiti Pirata europei proponendo:

a breve, di indicare una persona che partecipi alla costituzione del comitato promotore,
dal momento della registrazione dell'iniziativa, di contribuire alla comunicazione dell'iniziativa nel proprio paese (raccolta delle dichiarazioni di sostegno ed eventuale campagna di crowdfunding).  
Inoltre, il Partito Pirata Italiano:

a breve, indicherà una o più persone che partecipino alla costituzione del comitato promotore ed individuerà le altre azioni di supporto che si individueranno come fattibili (realizzazione del sito della campagna e della piattaforma di raccolta delle dichiarazioni di sostegno, ecc.),  
dal momento della registrazione dell'iniziativa, contribuirà alla comunicazione dell'iniziativa in Italia (raccolta delle dichiarazioni di sostegno ed eventuale campagna di crowdfunding).  

**Reasons**

**Argument 1**

La legalizzazione del file sharing è il tema fondativo ed originario del Partito Pirata ma a distanza di 13 anni il problema resta irrisolto.  
Il fatto che in Italia ci sia TNT Village rende naturale che il Partito Pirata Italiano si renda parte attiva per fare in modo che si possa raggiungere questo obiettivo, sollecitando a contribuire anche gli altri Partiti Pirata europei.

**Argument 2**

Voci dell'accademia e della società civile avevano auspicato che la legalizzazione del file sharing fosse considerata nel processo di riforma del diritto d'autore conclusosi recentemente nell'UE. Ciò nonostante il tema non è mai stato considerato dalla Commissione.  
È opportuno sollecitare formalmente la Commissione a prendere una posizione sul tema mediante una proposta d'iniziativa dei cittadini per la legalizzazione del file sharing di opere protette dal diritto d'autore per fini personali e senza scopo di lucro.