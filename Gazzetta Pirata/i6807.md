---
format: Markdown
title: i6807: MEP 5stelle nel gruppo Greens/EFA: not in our name
categories: gazzetta-pirata
...

#### Risultati
<table>
<tr><td>Si</td><td>100%</td></tr>
<tr><td>Astensione</td><td>0%</td></tr>
<tr><td>No</td><td>0%</td></tr>
</table>

#### Testo
**PROPOSTA**  
Il Partito Pirata in Italia è formalmente contrario all'ingresso degli eurodeputati eletti col Movimento 5Stelle nel gruppo parlamentare europeo "Greens/EFA", che è stato la casa dei MEP pirata a partire dal 2014 con Julia Reda prima e con gli altri 4 eletti poi.  

**RATIO**  
Pur essendo i Pirati inclusivi e credendo che la diversità sia sempre un valore, ci sono moltissime ragioni per cui la partecipazione dei 5stelle al gruppo Greens/EFA potrebbe rivelarsi dannosa.  

Le più rilevanti:  
- la natura oscura del rapporto del Movimento 5 stelle con la Casaleggio Associati  
- il danno d'immagine interno (Italia) qualora i 5stelle possano accostare la loro figura a quella dei Pirati  

Addenda (dagli emendamenti):  
- La gestione privatistica, l'opacità riguardo alle motivazioni che hanno portato all'esclusione di molti candidati, il rapporto tra L'azienda che detiene il controllo sul sistema è l'associazione che detiene i diritti di proprietà su logo e sistema, hanno fatto credere a molti che il movimento 5stelle costituisca un pericolo per la democrazia  
- Le alleanze che il MoVimento 5 Stelle ha stipulato nel Parlamento Europeo durante la scorsa legislatura e nel Parlamento italiano durante la legislatura attuale, fa emergere come tali alleanze portino a un deperimento dei rapporti interni ai partiti che ne fanno parte e a un insofferenza costante da parte dell'elettorato di riferimento. Paradossalmente poi le alleanze sembrano contravvenire all'assurdo principio stabilito dalla dirigenza per il quale non ci si allea con altri movimenti politici. Si noti come lo staff fondatore del MoVimento 5 Stelle, prima della creazione del movimento ha prima usato e poi distrutto il rapporto di consulenza con un vecchio partito di impronta giustizialista, l'Italia dei Valori. L'approccio utilizzato dallo staff aziendale che poi si occuperà della fondazione del movimento è apparso molto simile a quello di un parassita ostile  
- Il MoVimento 5 Stelle, dispone di un'esperienza molto sviluppata nell'utilizzare temi e battaglie dei movimenti civici per rastrellare consenso e non ottenere i risultati promessi. Nulla esclude che questo approccio possa verificarsi anche nel caso di alleanze con partiti politici che hanno un maggiore appeal presso l'elettorato europeo  
- il MoVimento 5 Stelle è un partito giustizialista che si oppone Nei fatti alla salvaguardia del diritto di difesa nei processi e cavalca, attraverso una Alleanza di fatto con un importante giornale italiano, ilfattoquotidiano, tutti i casi di cronaca giudiziaria che coinvolgono gli avversari politici. Recentemente si è fatto relatore di un legge per abolire Nei fatti la prescrizione giudiziaria  
- Attraverso accordi stragiudiziali e di carattere privatistico con i propri candidati, il MoVimento 5 Stelle promuove una forte limitazione dei diritti costituzionali dei parlamentari.  
- Malgrado il MoVimento 5 Stelle affermi di volere la democrazia diretta, si è opposto all'indizione del referendum costituzionale per il taglio dei parlamentari, una riforma voluta dallo stesso movimento, che riduce la rappresentanza parlamentare dei cittadini senza introdurre correttivi diversi nella legge elettorale o nei meccanismi di democrazia diretta  
- Il MoVimento 5 Stelle ha deliberatamente deciso di salvare il ministro Salvini dalle pesanti accuse riguardo alla sua violazione del diritto internazionale durante il respingimento delle navi della Marina Militare italiana e delle organizzazioni non governative che provvedevano a riportare a terra i migranti naufraghi.  
- il MoVimento 5 Stelle è guidato da uno staff che persegue l'analisi comportamentale dei propri iscritti e il controllo dei voti dei propri iscritti su una piattaforma proprietaria. Per questo motivo è stato sottoposto a severe condanne da parte dell' Authority per la privacy  
- il MoVimento 5 Stelle persegue una strategia aggressiva di querele operate (o, ancora peggio, minacciate) nei confronti di chi esprime giudizi negativi su divesso e sulla piattaforma di voto elettronico  
- il MoVimento 5 Stelle è di fatto in mano a una società privata di lobbying e pubblicità che promuove le proprie consulenze nel mondo dell'Industria e delle telecomunicazioni anche attraverso forti rapporti di relazione con la Repubblica Popolare Cinese  
- il MoVimento 5 Stelle ha portato in causa un hacker White hat che in realtà ha solo segnalato l'esistenza di Falle nel sistema del database. I legali del Movimento hanno poi lasciato cadere le accuse solo a seguito di una forte pressione pubblica e della candidatura alle europee 2019 di quelo stesso hacker nel partito pirata italiano  
- la struttura privatistica e dirigista del MoVimento 5 Stelle ha deluso molti dei suoi attivisti che si sono Avvicinati al partito pirata italiano  

**ATTUAZIONE**  
Il Gruppo Comunicazione darà, in caso di mozione approvata, il massimo risalto possibile alla posizione dei pirati italiani, attraverso tutti gli strumenti di cui dispone, in modo che i nostri MEP e tutti i membri del gruppo Greens/EFA sappiano la posizione del Partito Pirata in Italia