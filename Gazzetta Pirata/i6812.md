---
format: Markdown
title: i6812: Partecipazione alla lista Base Costituzionale e stesura del programma per partecipazione Regionali Liguria
categories: gazzetta-pirata
...

#### Risultati
<table>
<tr><td>Si</td><td>100%</td></tr>
<tr><td>Astensione</td><td>0%</td></tr>
<tr><td>No</td><td>0%</td></tr>
</table>

#### Testo
SOSTEGNO ALLA PARTECIPAZIONE DI PIRATI ALLA LISTA ELETTORALE DENOMINATA "BASE COSTITUZIONALE" PROMOSSA DA MARIKA CASSIMATIS.

LE AZIONI CHE I PIRATI SOTTOCITATI SVOLGERANNO PRELIMINARMENTE:  
-  Partecipazione alla raccolta delle firme: almeno un esponente del PP si renderà disponibile a collaborare materialmente alle iniziative di raccolta firme; in tale ambito sarà possibile ugualmente raccogliere firme per l’ECI sul file sharing e anche comunicare in merito al referendum sul taglio dei parlamentari;  
-  Partecipazione a iniziative di finanziamento: per il compenso degli autenticatori delle firme e la produzione di materiale elettorale occorrerà destinare un budget e i pirati sottocitati potrebbero partecipare alle azioni rivolte al reperimento di detti fondi (anche con possibile campagna di fundraising on line?); al momento e' attiva una carta Postepay sulla quale e' possibile versare donazioni che saranno rendicontate. (Per le precedenti comunali il budget e' stato di circa 2000€)  
-  Campagna social e comunicazione: è auspicabile che il GdL Comunicazione possa fornire aiuto in ambito di comunicazione on line e partecipazione con interventi su media, anche attivando propri canali e mettendo a disposizione abilità specifiche.  

PROPOSTE PER IL PROGRAMMA ELETTORALE LIGURIA 2020I CANDIDATI ALLA LISTA POSSONO AUTONOMAMENTE PRESENTARE TEMATICHE DA INSERIRE NEL MANIFESTO ELETTORALE DI CUI GIA' E' CIRCOLANTE UNA PROPOSTA, E PER IL QUALE NON SONO POSTI LIMITI IN TERMINI DI QUANTITA' E QUALITA' DEI CONTRIBUTI STESSI. SI PROPONGONO:  
-  AREA TECH:  
A1) approfondimento tematico e comunicazione al pubblico sui risvolti legati all’adozione del 5G in termini di sorveglianza e affidamento della gestione dei dati sensibili dei cittadini a corporation estere; richiesta dell’adozione di apposite garanzie e di sistemi open source/pubblici di gestione;  
A2) creazione di una piattaforma regionale per il whistleblowing nella Pubblica Amministrazione;  
A3) creazione di un sistema regionale di autenticazione delle firme raccolte per iniziative democratiche e strumenti di democrazia diretta a livello locale (es. referendum comunali e regionali), anche mediante l’impiego di SPID regionale (strumento già adottato per l’accesso a portali regionali);  
A4) stimolare e promuovere un fondo economico vincolato al miglioramento della sicurezza ICT nella PA, comprendente anche la necessaria formazione per i dipendenti.  
-  AREA AGRICOLTURA:  
B1) consultazioni pubbliche per la manifestazione di interesse verso quali misure del Piano di Sviluppo Rurale (PSR: fondi EU per l’agricoltura) si ritenga debbano venire attivate, per andare meglio incontro alle esigenze degli operatori e definire obbiettivi di spesa maggiormente coerenti;  
B2) rifacimento del sito dell’Assessorato all’Agricoltura (Agriligurianet) con dotazione di funzioni interattive di maggiore utilità, migliore fruibilita' di informazioni e dati in, esso contenuti, pubblicazione della rendicontazione chiara dello stato di avanzamento del PSR e dell’erogazione dei fondi, nonché dei funzionari referenti delle singole misure, oltre la pubblicazione di FAQ per ogni bando e alla semplificazione di accesso per l’inserimento autonomo delle domande di sostegno da parte dei singoli imprenditori agricoli;  
B3) valutazione per l'istituzione di un organismo pagatore regionale;  
B4) emanazione di una legge regionale per la tutela e il sostegno alle risorse genetiche vegetali di interesse agricolo.  

I pirati sottocitati hanno la possibilita' di aderire, come candidati indipendenti, a un coordinamento di comitati civici e vari soggetti politici e di mobilitazione sul territorio ligure per partecipare all'appuntamento elettorale promuovendo proprie proposte, proponendo almeno DUE propri candidati, operando allo scopo di ottenere visibilita' per se', per le tematiche adottate e le campagne condotte, stabilendo contatti e collaborazioni con altre forze di orientamento sociale e ambientalista, in autonomia e godendo degli spazi che sapra' ritagliarsi mediante partecipazione e definizione di azioni programmate durante la campagna elettorale, aperte alla partecipazione e alla condivisione di contenuti e metodi, che possano contribuire alla conoscenza e diffusione del "pirata pensiero" in un territorio con una popolazione in media molto anziana, e tuttavia luogo fertile e sensibile in tema di processi democratici, storicamente filobritannico (Genova in particolare), di tradizione liberale in senso risorgimentale e comunque attento e recettivo rispetto alle proposte alternative al mainstream, benche' fortemente condizionato da potentati vari, anche di natura ecclesiastica e/o di criminalita' organizzata.  
Scopo del sostegno alla lista BC esplicitamente richiesto ai pirati sottocitati da parte della Cassimatis, e' pure quello di offrire una proposta in risposta alla gestione Toti-Lega, per una candidatura indipendente e sganciata dalle consuete e trite logiche politiche locali, che possa dare respiro e anima alle istanze di soluzione dei problemi annosi e gravosi che affliggono il territorio.  

PIRATI CHE SI SONO CANDIDATI AD PERSEGUIRE QUESTA MOZIONE POLITICA:  
-  Zafferanory  
-  solibo